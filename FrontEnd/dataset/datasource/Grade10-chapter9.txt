மறுமலர்ச்சி என்ற சொல்லின்‌ கருத்து மீண்டும்‌ மலர்தல்‌ என்பதாகும்‌. கி.பி. 14 ஆம்‌ நூற்றாண்டு
முதல்‌ 16 ஆம்‌ நூற்றாண்டு வரை ஐரோப்பாவின்‌ கலை, விஞ்ஞானம்‌ ஆகிய துறைகளில்‌ 
ஏற்பட்ட பாரிய மாற்றத்தை வெளிப்படுத்த வரலாற்றாளர்கள்‌ மறுமலர்ச்சி என்ற சொல்லைப்‌
பயன்படுத்தினர்‌.

பழைய கிரேக்க, உரோமப்‌ பண்பாடுகள்‌  நிலவிய காலகட்டம்‌ ஐரோப்பிய வரலாற்றில்‌
பழைய யுகமாகக்‌ கணிக்கப்படுகின்றது. கி.பி. 5 ஆம்‌ நூற்றாண்டில்‌ உரோமப்‌ பண்பாடு
வீழ்ச்சி அடைந்த பின்னர்‌ உள்ள ஆயிரம்‌ ஆண்டுகள்‌ ஐரோப்பிய வரலாற்றில்‌ மத்திய
யுகம்‌ எனப்படுகின்றது. மத்திய யுகத்தின்‌ இறுதிப்‌ பகுதியில்‌ பழைய கிரேக்க, உரோமப்‌
பண்பாடுகளில்‌ நிலவிய இலக்கியம்‌, கலை, மெய்யியல்‌ தொடர்பாக மீளாய்வு செய்தலில்‌
ஐரோப்பியர்‌ மிகுந்த ஆர்வம்‌ காட்டினர்‌. அதன்‌ விளைவாக இரேக்க, உரோமப்‌ பண்பாடுகளிலுள்ள 
பண்புகளை மீண்டும்‌ பயன்படுத்தவும்‌ இலக்கியம்‌, மெய்யியல்‌ என்பவற்றை ஆழமாகக்‌ கற்பதிலும்‌ 
ஐரோப்பியர்‌ ஆர்வம்‌ காட்டியதால்‌ ஐரோப்பிய சமுதாயத்தில்‌ பாரிய மாற்றம்‌ ஏற்பட்டது. இதன்மூலம்‌ 
மேற்‌கூறப்பட்ட பழைய நாகரிகம்‌ மீண்டும்‌ மலர்தல்‌ என்ற கருத்துடைய மறுமலர்ச்சி என்ற சொல்‌
பயன்படுத்தப்பட்டது. மறுமலர்ச்சிக்‌ காலத்தில்‌ ஐரோப்பாவில்‌ அனைத்துத்‌ துறைகளிலும்‌
ஏற்பட்ட வேறுபாடுகள்‌ காரணமாக மத்திய யுகம்‌ மறைந்து, நவீன யுகம்‌ ஆரம்பமானது.

மத்திய காலத்தின்‌ இறுதிப்‌ பகுதியில்‌ நன்கு முன்னேற்றமடைந்த வர்த்தக நகரான கொன்ஸ்‌
தாந்திநோபிள்‌, ஐரோப்பிய கல்விமான்களைக்‌ கவர்ந்த ஓரிடமாக விளங்கியது.

கொன்ஸ் தாந்திநோபிள்‌ நகரிலிருந்த நூலகங்களில்‌ கிரேக்க, உரோம இலக்கிய நூல்கள்‌ 
வைக்கப்‌பட்டிருந்ததுடன்‌ அறிஞர்கள்‌ அவற்றைக்‌ கற்பதில்‌ ஈடுபட்டிருந்தனர்‌. எனினும்‌ கி.பி. 1453 ஆம்‌
ஆண்டு இந்நகர்‌ இஸ்லாமியர்‌ ஆன துருக்கியரின்‌ கைகளுக்கு வந்ததால்‌ கத்தோலிக்க சமயத்தைப்‌
பின்பற்றிய அறிஞர்களால்‌ தொடர்ந்து அந்நகரில்‌ வாழ முடியாது போனது. இதனால்‌ அவர்கள்‌
கிரேக்க, உரோம நூல்களுடன்‌ ஐரோப்பாவின்‌ ஏனைய நாடுகளுக்குச்‌ சென்று அங்கு கிரேக்க,
இலத்தீன்‌ மொழிகளைப்‌ பரப்பினர்‌. இதனால்‌ கிரேக்க, உரோமப்‌ பண்பாடுகளில்‌ மறுமலர்ச்சி
ஏற்பட்டது.

கி.பி. 12 ஆம்‌ நூற்றாண்டு தொடக்கம்‌ மேற்கு, கிழக்கு நாடுகளுக்கிடையே வர்த்தகத்‌ தொடர்பு
ஏற்பட்டது. இதனால்‌ வெனிஸ்‌, ஜெனோவா போன்ற வர்த்தக நகரங்களையுடைய இத்தாலியில்‌
வர்த்தகத்தின்‌ மூலமும்‌ வங்கிகளின்‌ மூலமும்‌ பணம்‌ சேகரித்த புதிய செல்வந்தர்கள்‌ உருவாகினர்‌. 
இந்தச்‌ செல்வந்தர்கள்‌ பழைய மானிய முறைப்‌ பிரபுக்களில்‌ தங்கியிருப்போராக
இல்லாதிருந்தமையால்‌, இவர்கள்‌ கலைகளில்‌ அவதானம்‌ செலுத்தக்கூடிய சுதந்திர மனநிலையை
உடையோராக இருந்ததுடன்‌ கலைகளை ஆதரிக்கக்கூடிய பணபலமும்‌ அவர்களிடம்‌
இருந்தது. இத்தாலியில்‌ அக்காலத்தில்‌ பல சிறிய இராச்சியங்கள்‌ இருந்ததால்‌ அவற்றில்‌
தோன்றிய செல்வந்தர்கள்‌ கலைகளுக்கு அனுசரணை வழங்க முன்வந்தனர்‌. மறுமலர்ச்சி
முதலில்‌ இத்தாலியில்‌ தோன்றுவதற்கு இது முக்கிய காரணமாக அமைந்தது. இத்தாலியில்‌
புளோரன்ஸ்‌ நகரில்‌ வாழ்ந்த மெடிசி என்ற செல்வந்தக்‌ குடும்பத்தினர்‌ கலைகளுக்கு
அனுசரணை வழங்கிய செல்வந்தர்களுக்கு எடுத்துக்காட்டாகும்‌.

உரோமப்‌ பண்பாடு வீழ்ச்சியடைந்த பின்னர்‌ சமய நிறுவனங்களை மையமாகக்‌ கொண்ட கல்வி
முறையில்‌ முக்கிய பாடங்களாக இறையியல்‌, மெய்யியல்‌, சட்டம்‌ என்பன விளங்கின. எனினும்‌
12ஆம்‌ நூற்றாண்டின்‌ பின்னர்‌ தோன்றிய புதிய கல்வி நிறுவனங்களில்‌ பழைய இலக்கியம்‌, 
நாடகம்‌, இலக்கணம்‌, வரலாறு போன்ற பாடங்கள்‌ கற்பிக்கப்பட்டதால்‌ மறுமலர்ச்சி
காலத்தில்‌ புதிய கல்விமான்கள்‌ தோன்றினர்‌.
அச்சியந்திரமும்‌ ஐரோப்பியரின்‌ அறிவு வளர்ச்‌சிக்குக்‌ காரணமாக அமைந்தது. 1454 ஆம்‌ ஆண்டு
கூடன்பேர்க்‌ அச்சியந்திரத்தைக்‌ கண்டுபிடித்ததும்‌ இத்தாலியில்‌ பல்வேறு பிரதேசங்களில்‌ 
அச்சுக்‌கூடங்கள்‌ ஆரம்பமாகின. இதன்‌ மூலம்‌ பல நூல்கள்‌ வெளியிடப்பட்டமை கிரேக்க, உரோம
நூல்கள்‌ அச்சிடப்பட்டமை போன்ற காரணங்களால்‌ இலக்கியம்‌, நாடகம்‌ என்பனவற்றில்‌ அதிக அக்கறை
காட்டப்பட்டது.

மத்திய காலத்தில்‌ திருச்சபையிடம்‌ அதிகாரங்கள்‌ குவிந்து காணப்பட்டன. இதனால்‌ சமயம்‌ மனித
வாழ்வின்‌ பல துறைகளிலும்‌ தாக்கம்‌ செலுத்தியது. சில குருமார்‌ சமய விடயங்களைவிட லெளகீக 
விடயங்களில்‌ அதிக ஈடுபாடு கொண்டிருந்தனர்‌.

மறுமலர்ச்சிக்‌ காலத்தில்‌ ஏற்பட்ட அறிவு வளர்ச்சியின்‌ விளைவாகத்‌ திருச்சபையில்‌ இருந்த
குறைபாடுகள்‌ விமர்சனத்துக்கு உள்ளாகின.

இங்கிலாந்தின்‌ ஜோன்‌ வைக்கிளிப்‌, பொஹேமியாவில்‌ ஜோன்‌ ஹஸ்‌, பிரான்சில்‌ இராஸ்மஸ்‌,
ஜேர்மனியில்‌ மார்ட்டின்‌ லூதர்‌ என்போர்‌ திருச்சபையை விமர்சித்தவர்களில்‌ முக்கியமானவர்கள்‌.

ஐரோப்பா அதுவரை மேற்கொண்ட பிரயாண வழியை மாற்றியமைக்க மறுமலர்ச்சி பெரும்‌
பாலும்‌ உதவியது. கல்வி, அரசியல்‌, பொருளாதாரம்‌, விஞ்ஞானம்‌ ஆகிய துறைகளை மாற்றி
யமைப்பதில்‌ அது வெற்றி கண்டது.

பதினைந்தாம்‌ நூற்றாண்டில்‌ ஐரோப்பாவில்‌ இருந்த மொழி, இலக்கியம்‌, சிற்பம்‌, சித்திரம்‌, 
கட்டடக்‌ கலை ஆகிய துறைகளில்‌ ஏற்பட்ட மாற்றம்‌ கல்வி மறுமலர்ச்சி எனப்படும்‌.

மத்திய காலத்தில்‌ ஐரோப்பிய நாடுகளில்‌ கோத்திர மொழிகளே நடைமுறையில்‌ இருந்தன. சமய
செயற்பாடுகளிலும்‌ சட்டக்‌ கல்வி பயிலும்போதும்‌ ஓரளவு இலத்தின்‌ மொழி பயன்படுத்தப்பட்டது.

கிரேக்க மொழி வழக்கில்‌ இல்லாத மொழி என்ற நிலையை அடைத்திருந்தது எனினும்‌ மறுமலர்ச்சிக்‌ காலத்தில்‌ கிரேக்க,
இலத்தின்‌ மொழிகளில்‌ எழுதப்‌ பட்ட நூல்களின்‌ பாவனை அதிகரித்ததால்‌ அந்த மொழிகளில்‌ மலர்ச்சி ஏற்பட்டது. இது கல்வி 
மறுமலர்ச்சியில்‌ ஏற்பட்ட முக்கிய விளைவாகும்‌. அவ்வாறே இலத்‌தின்‌, கிரேக்கம்‌ ஆகிய மொழிகளைக்‌ கற்றல்‌ நாகரிகம்‌ என்ற
நிலையும்‌ ஏற்பட்டது. இதனால்‌ அதுவரை பேசப்பட்ட பிரதேச மொழிகள் வீழ்ச்சியடையத்‌‌ தொடங்கின.

கிரேக்க, இலத்தின்‌ மொழிகளைக்‌ கற்ற பின்னர்‌ அந்த மொழிகளில்‌ எழுதப்பட்ட நூல்களை வாசித்‌ததன்‌ மூலம்‌ இலக்கியத்திலும்‌ 
புத்துணர்வு ஏற்பட்டது. குறிப்பாக கிரேக்க நாடகம்‌ தொடர்பாக அதிக ஆர்வம்‌ ஏற்பட்டது. இலக்கியத்‌ துறைக்குப்‌ பணியாற்றிய 
பல்வேறு எழுத்தாளர்கள்‌ இக்காலத்தில்‌ உருவாகினர்‌. இத்தாலியில்‌ தாந்தே, பெற்ராக்‌, பொக்காஷியோ, இங்கிலாந்தில்‌ சேர்‌ தோமஸ்மூர்‌,
பிரான்சிஸ்‌ பேக்கன்‌, வில்லியம்‌ ஷேக்ஸ்பியர்‌, பிரான்சில்‌ இவர்களில்‌ முக்கியமானவர்கள்‌. இவர்கள்‌ பல நூல்களை
எழுதினர்‌. தாந்தே எழுதிய டிவினா கொமிடியா என்ற காவியத்தையும்‌ பெற்ராக்‌ லோராட்டாவுக்கு எழுதிய கவிதையையும்‌ உதாரணங்களாகக்‌ 
குறிப்பிடலாம்‌.

மானிடவாதம்‌ எனும்‌ மனிதன்‌ மேன்மையானவன்‌ என்ற கொள்கை மறுமலர்ச்சியின்‌ விசேட
இயல்பாகும்‌. மத்திய காலத்தில்‌ அனைத்தும்‌ சமயத்தை மையமாகக்கொண்டே நிகழ்ந்தன.
எனினும்‌ மானிடவாதம்‌ முதன்மை பெற்றதால்‌ அனைத்தையும்‌ தர்க்கரீதியாகப்‌ பார்க்கும்‌ நிலை
ஏற்பட்டது. இறையியல்‌ பாடங்களுக்குப்‌ பதிலாக மானிடவாதப்‌ பாடங்களைக்‌ கற்பிப்பது ஆரம்‌பமாகியது. 
உதாரணமாக இலக்கியம்‌, வரலாறு, கலை, சட்டம்‌, ஒழுக்கவியல்‌ என்பனவற்றைக்‌
குறிப்பிடலாம்‌. இதனால்‌ கிரேக்க, உரோம செல்‌வாக்கிற்கு உட்பட்டு, மானிடவாதம்‌ சார்ந்த பல 
எழுத்தாளர்கள்‌ பலர்‌ இக்காலத்தில்‌ தோற்றம்‌ பெற்றனர்‌.

மத்திய காலத்தில்‌ கலைஞர்கள்‌ வகுப்புகளின்‌ அடிப்படையிலேயே ஒழுங்கமைக்கப்பட்டனர்‌.
இதனால்‌ அக்காலத்தில்‌ தோற்றம்‌ பெற்ற படைப்புகள்‌ வகுப்பின்‌ பெயரால்‌ அறிமுகமாயின.
அவ்வாறே கலைப்‌ படைப்புகள்‌ சமய சார்பாக அமைந்தமை சிறப்பம்சமாகும்‌. கலைகளுக்கு
அனுசரணை வழங்குவது திருச்சபைக்கு மட்டும்‌ உரித்தாக இருந்தமையும்‌ மத்தியகால சிந்தனை
சமயப்‌ படிப்பினைகளை அடிப்படையாகக்‌ கொண்டு கட்டியெழுப்பப்பட்டமையும்‌ இதற்‌கான காரணங்களாகும்‌. 
இதனால்‌ கலைஞர்கள்‌ சுயாதீனமாக தமது படைப்புகளை நிர்மாணிக்கச்‌ சந்தர்ப்பம்‌ இருக்கவில்லை. 
எனினும்‌ மறுமலர்ச்சி காலத்தில்‌ இவை அனைத்தும்‌ மாற்றமடைந்தன. கலைஞர்களை ஆதரிக்க உலகியலைப்‌ போற்றும்‌
செல்வநீதர்கள்‌ முன்வந்தனர்‌. மறுமலர்ச்சிக்‌ காலத்தில்‌ சிறப்பிடம்‌ பெற்ற மானிடவாதத்தின்‌
விளைவாகக்‌ கலைஞர்கள்‌ சுயமாகச்‌ செயற்பட்டுத்‌ தமது படைப்பினை வெளிக்கொணரத்‌
தொடங்கினர்‌. அதுவரை வகுப்பு ரீதியான பெயரில்‌ அறிமுகமான கலைப்படைப்புகள்‌ 
அவைகளை ஆக்கியோரின்‌ பெயரில்‌ வெளிவர நடவடிக்கைகள்‌ மேற்கொள்ளப்பட்டன.
இதனால்‌ சமயக்‌ கருத்துக்களுக்கு முதலிடம்‌ கொடுப்பதற்குப்‌ பதிலாக தனியார்மயத்திற்கு
இடமளிக்கும்‌ உலகியலை இரசனைக்கு முதலிடம்‌ வழங்கும்‌ கலைப்படைப்புக்கள்‌ பல தோன்றின.

கலைகளில்‌ இத்திரக்‌ கலையே மறுமலர்ச்சிக்‌ காலத்தில்‌ பெரும்‌ மாற்றத்திற்கு உள்ளாகியது.
இத்தாலியில்‌ புளோரன்ஸ்‌ நகரில்‌ புதிய சித்திரக்‌ கலைகளை உருவாக்கிய மத்திய நிலையம்‌ ஒன்று
இருந்தது. உலகியல்‌ இரசனையின்‌ பொருட்டு இயற்கைக்கு முதலிடமளித்து த்திரம்‌,சிற்பம்‌,
என்பன நிர்மாணிக்கப்பட்டன. அதுவரை சமய சார்பாக முக்கிய இடம்‌ வத்த இயேசுநாதர்‌,
கன்னிமரியாள்‌ என்போரின்‌ உருவங்கள்‌ வரையப்‌பட்டன. எனினும்‌ மறுமலர்ச்சிக்‌ காலத்தில்‌
செல்வந்தர்களின்‌ உருவங்கள்‌ சித்திரமாக வரையப்படுவதைக்‌ காணக்கூடியதாக உள்ளது.
இக்காலத்தில்‌ இருந்த சித்திரக்‌ கலைஞர்களுள்‌ லியானாடோ டாவின்சி, மைக்கல்‌ ஆஞ்சலோ,
ரபாயல்‌, மெசெக்ஷியோ, பொட்டி ஷெல்லி என்போர்‌ முக்கியமானவர்களாவர்‌.

லியானாடோ டாவின்சி சித்திரக்‌ கலைஞராக மட்டுமன்றி, வேறுபல துறைகளிலும்‌ சிறந்து
விளங்கினார்‌. அவர்‌ கவிஞராகவும்‌ பாடகராகவும்‌ விஞ்ஞானியாகவும்‌ பொறியியலாளராகவும்‌ இருந்‌தார்‌. 
அவரது கலைப்படைப்புகளான மோனலீசா, இயேசுநாதரின்‌ இறுதி இராப்போசனம்‌ போன்ற
சித்திரங்கள்‌ இன்றும்‌ உலகப்புகழ்‌ பெற்றவையாக திகழ்கின்றன.

மைக்கல்‌ ஆஞ்சலோவும்‌ அக்காலத்திலிருந்த சிறந்த சித்திரக்‌ கலைஞராவார்‌. அவர்‌ சிற்பக்‌ கலை
யிலும்‌ கட்டடக் கலையிலும்‌ சிறந்து விளங்கினார்‌. சிஸ்டைன்‌ ஆலயத்தின்‌ பாவுகையில்‌ அவரால்‌
வரையப்பட்ட  சித்திரங்கள்‌ சிறப்பிடம்‌ பெறுகின்றன. இறுதித்‌ தீர்ப்பு, சிஸ்டைன்‌ ஆலயத்தில்‌
ஆதாமின்‌ சித்திரம்‌ என்பன அவரின்‌ படைப்புகளில்‌ குறிப்பிடத்தக்கவையாகும்‌.

சிற்பக்கலையும்‌ மறுமலர்ச்சிக்‌ காலத்தில்‌ சிறப்பிடம்‌ பெற்றது. பளிங்குக்‌ கற்களில்‌
சிற்பங்கள்‌ செய்தல்‌ இக்காலத்தில்‌ காணப்பட்ட சிறப்பம்சமாகும்‌. மைக்கலஂ ஆஞ்சலோ மறுமலர்ச்சிக்‌ 
காலத்தில்‌ இருந்த சிறந்த சிற்பக்‌ கலைஞராவார்‌. மெடிசி குடும்பத்தில்‌ லோரேன்சோ மெடிசியின்‌ உருவத்தை இவர்‌
பளிங்குக்‌ கல்லில்‌ வடிவமைத்தார்‌. பியெட்டா, மோயிசன்‌, தாவீது போன்ற உருவச்‌ சிலைகள்‌
இவரது படைப்பில்‌ சிறப்பிடம்‌ பெறுகின்றன.

மறுமலர்ச்சிக்‌ காலத்தில்‌ கட்டடக்‌ கலையிலும்‌ முக்கிய மாறுதல்கள்‌ ஏற்பட்டன. மத்திய காலத்தில்‌ நுனிக்‌ கோபுரங்கள்‌, 
வில்வளையக்‌ கூரை, பிரமிட்‌ வடிவிலான தூண்கள்‌ என்பன கட்டடக்கலையின்‌ சிறப்பம்சங்களாக விளங்கின.
அதற்குப்பதிலாக மறுமலர்ச்சிக்‌ காலத்தில்‌ உரோமக்‌ கட்டடக்‌ கலைக்கு அமைய வட்ட
வடிவிலான வில்வளையம்‌, உயர்ந்த தூண்‌, அரைவட்ட சிகரம்‌ என்பன கட்டடக்‌ கலையில்‌
முக்கியத்துவம்‌ பெற்றன. உரோமர்களைப்‌ பின்பற்றி இக்காலத்தில்‌ சொகுசான மாளிகை
களும்‌ அமைக்கப்பட்டன. மறுமலர்ச்சிக்‌ காலக்‌ கட்டடக்‌ கலையின்‌ சிறப்பினை எடுத்துக்‌
காட்டும்‌ கட்டடங்களாகப்‌ புனித பேதுருவின்‌ பெசிலிக்காவும்‌ ( ஆலயம் ) , புளோரன்சிலுள்ள
பேராலயமும்‌ விளங்கின. பிரமத்தே, மைக்கல்‌ ஆஞ்சலோ, லியானடோ டாவின்சி, ரபாயல்‌
ஆகியோர்‌ மறுமலர்ச்சிக்‌ காலத்தில்‌ இருந்த சிறந்த கட்டடக்‌ கலைஞர்களாவர்‌.

மறுமலர்ச்சிக்‌ காலத்தின்‌ முக்கிய நிகழ்வுகளில்‌ விஞ்ஞான முன்னேற்றமே சிறந்த இடத்தினைப்‌
பெறுகின்றது. கிரேக்க, உரோமனிய நூல்களில்‌ இருந்து முன்மாதிரிகைகளை பெற்ற அறிஞர்கள்‌,
ஒரு விடயத்திற்கு மட்டும்‌ கட்டுப்படாமல்‌ பல விடயங்களையும்‌ விஞ்ஞான ரீதியாக ஆராய
முற்பட்டனர்‌. புவி, சூரியன்‌, சந்திரன்‌, நட்சத்‌தரங்கள்‌ போன்ற அனைத்தையும்‌ அவர்கள்‌ ஆராய்ந்தனர்‌. 
இதன்‌ தொடர்பாகப்‌ புதிய கருத்து முன்வைக்கப்பட்டது. அவ்வாறே விஞ்ஞானத்‌ துறையிலும்‌ முன்னேற்றம்‌
ஏற்பட்டது.

புவி கோள வடிவமானது எனவும்‌ ஏனைய கோள்கள்‌ சூரியனைச்‌ சுற்றி வருவதாகவும்‌
அவர்‌ கண்டுபிடித்தார்‌. விஞ்ஞானத்துறைக்குப்‌ பாரிய பங்களிப்பினைச்‌ செய்த இவர்‌, நவீன 
வானியல்‌ விஞ்ஞானத்தின்‌ தந்தை எனப்‌ போற்றப்‌படுகின்றார்‌.

கெப்லர்‌, கொபர்னிகஸ்‌ கூறிய கருத்துக்களை உறுதிசெய்து அதனை முன்னெடுத்துச்‌ சென்‌றதுடன்‌, 
ஞாயிற்றுத்‌ தொகுதிக்‌ கோள்கள்‌ அனைத்‌தும்‌ சூரியனை நீள்வட்டப்‌ பாதையில்‌ சுற்றி
வருவதாகவும்‌ கூறினார்‌.

இத்தாலியரான கலிலியோ கலிலி தொலைநோக்கியைக்‌ கண்டுபிடித்தார்‌. இதன்‌
மூலம்‌ வானியல்‌ ஆராய்ச்சியில்‌ ஈடுபட்டு வியாழனைச்‌ சூழ உபகோள்கள்‌ உள்ளன எனக்‌
கண்டுபிடித்தார்‌. அவர்‌ எதையும்‌ செய்துப்‌ பார்க்கும்‌ முறையைப்‌ பின்பற்றியதால்‌ செயற்பாட்டு
விஞ்ஞானத்தின்‌ தந்தை எனப்‌படுகின்றார்‌. இங்கிலாந்தைச்‌ சேர்ந்த ஐசக்‌ நியுட்டன்‌
புவியீர்ப்புச்‌ சக்தியைக்‌ கண்டுபிடித்தார்‌.

மறுமலர்ச்சிக்‌ காலத்தில்‌ வைத்தியத்துறையில்‌ பல புதிய கண்டுபிடிப்புக்கள்‌ ஏற்பட்டமையால்‌
அத்துறையிலும்‌ பெரும்‌ முன்னேற்றம்‌ ஏற்பட்டது. ஆங்கிலேயரான வில்லியம்‌ ஹாவே 
மனித உடலின்‌ குருதிச்‌ சுற்றோட்டம்‌ தொடர்பான முக்கெய தகவல்களை முன்வைத்தார்‌.
சுவிஸ்‌ இனத்தவரான பெரசல்சஸ்‌ நோய்கள்‌ ஏற்படுவதற்கான காரணங்களையும்‌
அதற்கான சிகிச்சைகளையும்‌ பரிசோதனை மூலம்‌ கண்டறிந்தார்‌. நவீன மருந்து தொடர்பாகவும்‌
நோய்களைக்‌ குணமாக்குதல்‌ தொடர்பாகவும்‌ பாரிய தாக்கத்தை ஏற்படுத்தினார்‌.

சுவிஸ்‌ இனத்தவரான மைக்கல்‌ சர்வேட்ஸ்‌ மனித உடலின்‌ குருதி, இதயத்தின்‌ வலது
பக்கத்திலிருந்து புறப்பட்டு சுவாசப்பையில்‌ சுத்திகரிக்கப்பட்டு மீண்டும்‌ இதயத்தை
அடைந்து உடல்‌ முழுவதும்‌ பரவிச்‌ செல்கின்றது என்பதனைக்‌ கண்டறிந்தார்‌.

ஜேர்மனியரான ஜொஹேன்ஸ்‌ கூடன்‌ பேர்க்‌ அச்சியந்திரத்தைக்‌ கண்டுபிடித்தார்‌.

நிலமானிய காலத்தில்‌ ஓவ்வொரு பிரதேசங்‌களையும்‌ ஆட்சிசெய்யும்‌ அதிகாரம்‌ பிரதேச
ஆட்சியாளர்களிடம்‌ ஒப்படைக்கப்பட்டிருந்தது. பிரதேச ஆட்சியாளராக பரம்பரையான நிலப்‌பிரபுக்கள்‌ 
செயற்பட்டனர்‌. அவர்கள்‌ சுதந்திரமாக இயங்கியதால்‌ அரசனைவிட அதிகாரம்‌ உடைய
வர்களாக இருந்தனர்‌. அக்கால மக்கள்‌ பிரதேச ஆட்சியாளர்களின்‌ கீழ்‌ இருந்ததால்‌ தமது பிரதேசம்‌
என்ற நிலையில்‌ அவர்கள்‌ வாழ்ந்தார்களேயன்றி ஒரு நாட்டின்‌ மக்கள்‌ என்ற ரீதியில்‌ அவர்கள்‌
செயற்படவில்லை.

மறுமலர்ச்சிக்‌ காலத்தில்‌ தேசிய அரசுகள்‌ தோன்றியமையானது அரசியல்‌ துறையில்‌ ஏற்பட்ட முக்கிய
மாற்றமாகும்‌. பல பிரதேசங்களை ஒன்றிணைத்து ஒரு அரசனின்‌ கீழ்‌ ஆட்சிசெய்யும்‌ முறை இதன்‌
மூலம்‌ உருவாகியது. இதனால்‌ அரசியலில்‌ அரசன்‌ முக்கியத்துவம்‌ பெற்றதுடன்‌ அனைத்து
அதிகாரங்களும்‌ அரசனை மையமாகக்‌ கொண்டு விளங்கின.

12 ஆம்‌ நூற்றாண்டில்‌ ஏற்பட்ட வர்த்தக முன்னேற்றத்துடன்‌ மத்திய வகுப்பு ஒன்றும்‌
தோன்றியது. மத்திய வகுப்பினர்‌ என்போர்‌ வர்த்தகத்தின்‌ மூலம்‌ பணத்தைச்‌ சேகரித்த
செல்வந்தர்களாவர்‌. இந்த வகுப்பினரில்‌ வர்த்தகர்கள்‌, வங்கியாளர்கள்‌, கப்பல்‌ உரிமையாளர்கள்‌, 
போக்குவரத்து வண்டிகளின்‌ உரிமையாளர்கள்‌  போன்றோர்‌ அடங்குவர்‌. மத்திய வகுப்பினர்‌ 
சமூகத்தில்‌ வலிமை பெற்றதுடன்‌ அதுவரை நில உரிமையாளர்களாக இருந்த
பிரபுக்களின்‌ அதிகாரங்களும்‌ உரிமைகளும்‌ நலிவுறத்‌ தொடங்கின. தேசிய அரசுகளின்‌
அரசர்கள்‌ தமது நிர்வாக செயற்பாடுகளில்‌ புதிதாகத்‌ தோன்றிய மத்திய வகுப்பினரின்‌
உதவியைப்‌ பெற்றுக்‌ கொண்டனர்‌. அவர்களின்‌ வர்த்தக நடவடிக்கைகளுக்கு அரச அனுசரணை
கிடைத்தது.

மறுமலர்ச்சிக்‌ காலத்தில்‌ ஐரோப்பாவில்‌ பொருளாதாரத்‌ துறையில்‌ பாரிய மாற்றங்கள்‌
ஏற்படலாயின. மத்திய காலத்தில்‌ நிலமானிய முறையை மையமாகக்‌ கொண்ட சுயதேவைப்‌
பூர்த்தியான பொருளாதார முறை நலிவடைந்து வர்த்தக முன்னேற்றம்‌ ஏற்பட்டது. ஐரோப்பாவில்‌
தேசிய அரசுகள்‌ தோன்றிய பின்னர்‌ வர்த்தகத்தை விரிவடையச்செய்யும்‌ பொருட்டு அரச அனுசரணை நேரடியாகக்‌
கிடைத்தது. அதன்‌பொருட்டு ஐரோப்பிய நாடுகளில்‌ தேசிய வர்த்தகக்‌ கொள்கை, தேசிய வரிக்‌ கொள்கை
என்பன செயற்படத்‌ தொடங்கின. அவ்வாறே நாடுகாண்‌ பயணங்களின்‌ விளைவாகப்‌ புதிய
கடல்‌ வழிகள்‌ கண்டுபிடிக்கப்பட்டமையானது.

ஐரோப்பிய இனத்தவர்‌ கீழைத்தேசங்களுக்கும்‌, அமெரிக்காவுக்கும்‌ செல்லக்கூடியதாக இருந்தது.
அதனால்‌ அப்பிரதேசங்களில்‌ இருந்து வர்த்தகப்‌ பொருள்களான வாசனைப்‌ பொருள்கள்‌, தங்கம்‌,
வெள்ளி, முத்து, இரத்தினக்கற்கள்‌, யானைத்தந்தம்‌ போன்றவற்றை ஐரோப்பாவிற்குக்‌ கொண்டு
வரக்கூடியதாக இருந்தது. இதன்‌ மூலம்‌ வர்த்தக வளர்ச்சி ஏற்பட்டது.

வர்த்தக வளர்ச்சியின்‌ காரணமாகப்‌ பணப்புழக்கம்‌ அதிகரித்தது. நாணயத்தாள்கள்‌, நாணயக்குற்றிகள்‌,
என்பன பணப்புழக்கத்திற்கு வந்தன. பணத்தைத்‌ தூர இடங்களுக்குக்‌ கொண்டு செல்லுதல்‌ சிரமமா
கவும்‌ பாதுகாப்பு அற்றதாகவும்‌ இருந்ததால்‌, காசோலை முறையும்‌ வங்கி முறையும்‌ ஆரம்ப
மாகின. வர்த்தகர்கள்‌ தமது வர்த்தகத்திற்குத்‌ தேவையான பணத்தை வங்கி மூலம்‌ கடனாகப்‌
பெறக்கூடியதாக இருந்தது.

கி.பி. 1453 ஆம்‌ ஆண்டு கொன்ஸ்தாந்திதோபிள்‌ நகர்‌ துருக்கியரால்‌ கைப்பற்றப்பட்டதுடன்‌
மேற்கு, கிழக்கு நாடுகளுக்கிடையிலாள வர்த்தகம்‌ தடைப்பட்டது. கடல்‌, தரை வழிகள்‌ அனைத்தும்‌
பெரும்பாலும்‌ துருக்கிய பேரரசின்‌ கீழ்‌ வந்தன. இதனால்‌ ஆசியாவிலுள்ள பொருள்களைப்‌
பெற்றுக்கொள்ளும்‌ பொருட்டு கிழக்கு நாடுகளுக்குச்‌ செல்லக்கூடிய கடல்‌ வழியைக்‌
கண்டுபிடிக்க ஐரோப்பியர்‌ முனைந்தனர்‌. புதிய கடல்‌ வழியைக்‌ கண்டுபிடிக்கக்கூடிய சாதகமான
சூழலும்‌ அக்காலத்தில்‌ ஐரோப்பாவில்‌ நிலவியது. பாதுகாப்பாக கடற்பிரயாணம்‌ செய்யக்கூடிய
இசையறி கருவி, வட நட்சத்திரமானி என்பன கண்டுபிடிக்கப்பட்டது.

மறுமலர்ச்சிக்‌ காலத்தில்‌ புவி கோள வடிவானது என்பது அறியப்பட்டது.
தொலமியின்‌ உலகப்படத்தின்‌ மூலம்‌ உலகம்‌ பற்றிய தெளிவான விளக்கம்‌ கிடைத்தது.
தேசிய அரசுகள்‌ நாடுகாண்‌ பயணங்களுக்கு அனுசரணை வழங்கியது.

நாடுகாண்‌ பயணங்களின்‌ ஆரம்பத்தில்‌ அதில்‌ ஆர்வம்‌ காட்டிய நாடுகளாகக்‌ கடலை அண்டிய
போர்த்துக்கலும்‌ ஸ்பானியாவும்‌ விளங்கின. போர்த்துக்கல்‌ இளவரசனான ஹென்றி ( கடலோடி
ஹென்றி ) நாடுகாண்‌ பயணத்திற்குப்‌ பூரண ஒத்து ழைப்பை நல்கினான்‌.

போர்த்துக்கலிலிருந்து கீழைத்‌ தேசங்களை அடைய கடல்‌ வழியைக்‌ கண்டுபிடிக்க முற்பட்ட
பர்த்தலோமேயு டயஸ்‌ ஆபிரிக்காவின்‌ தென்‌ முனையை அடைந்ததும்‌, அங்கு புயலால்‌
சிக்குண்டு அப்‌பிரதேசத்திற்கு புயல்முனை என்று பெயரிட்டு மீண்டும்‌ தன்‌ தாய்‌ நாட்டுக்குத்‌ திரும்பினான்‌. 
பின்னர்‌ போர்த்துக்கல்‌ மன்னனால்‌ நன்னம்பிக்கை முனை என அதற்குப்‌ பெயரிடப்‌பட்டது.

பர்த்தலோமேயு டயஸ்‌ சென்ற வழியாகத்‌ தன்‌ பயணத்தை மேற்கொண்ட வாஸ்கொடகாமா
இந்தியாவின்‌ கள்ளிக்கோட்டையை அடைந்தான்‌. இது ஐரோப்பியர்களால்‌ ஆசியாவுக்கு வருவதற்கு
முதன்முதலாகக்‌ கண்டுபிடிக்கப்பட்ட கடற்ப்‌பாதையாகும்‌. 
ஸ்பானிய மன்னனான பேர்டினன்ட்‌, அவனது மனைவி இசபெலா ஆதியோரின்‌
அனுசரணையுடன்‌ கிறிஸ்டோபர்‌ கொலம்பஸ்‌ மேற்கிந்திய இவுகளைக்‌ கண்டுபிடித்தான்‌.
அமெரிக்கோ வெஸ்புஷி அமெரிக்காவை ( புதிய உலகம் ) கண்டுப்பிடித்தான்‌.

பெர்டினன்ட்‌ மகலன்‌ - பிலிப்பைன்சையும்‌ கயபொட்‌ சகோதரர்கள்‌ - கனடாவையும்‌ கண்டுபிடித்தனர்‌.

மறுமலர்ச்சி முதன்‌ முதலில்‌ இத்தாலியில்‌ புளோரன்ஸ்‌ நகரில்‌ ஆரம்பமானது. பின்னர்‌
அது இத்தாலியின்‌ ஏனைய பிரதேசங்களுக்குப்‌ பரவிய பின்னர்‌ ஐரோப்பா முழுவதும்‌ பரவியது.
மறுமலர்ச்சிக்‌ காலத்தில்‌ மேற்கொள்ளப்பட்ட நாடுகாண்‌ பயணங்களினால்‌ ஐரோப்பியர்‌ 
புதிய நாடுகளைக்‌ கண்டுபிடித்ததுடன்‌ அங்கு செல்லவும்‌ தொடங்கினர்‌. இதன்‌ விளைவாக
ஆசியா, ஆபிரிக்கா, அமெரிக்கா போன்ற கண்டங்‌களில்‌ பல நாடுகள்‌ பல்வேறு ஐரோப்பிய
இனத்தவர்களின்‌ ஆதிக்கம்‌ பரவியது. 16 ஆம்‌ நூற்றாண்டில்‌ இருந்து நான்கரை நூற்றாண்டுகள்‌
வரை இக்கண்டங்களிலுள்ள சில நாடுகள்‌ ஐரோப்பிய இனத்தவரின்‌ குடியேற்ற நாடுகளாக
விளங்கின. இதனால்‌ அரசியல்‌ மட்டுமன்றி வர்த்தக, பொருளாதாரப்‌, பண்பாட்டு ரீதியாக
வும்‌ ஐரோப்பாவுக்கும்‌, ஏனைய பகுதிகளுக்குமிடையே தொடர்புகள்‌ ஏற்பட்டன.
இந்தத்‌ தொடர்புகள்‌ காரணமாக அச்சுத்‌ தொழில்‌ உலகெங்கும்‌ பரவியது. இதன்‌ மூலம்‌ ஐரோப்பிய
சிந்தனைகள்‌, இலக்கியம்‌ என்பன ஏனைய நாடுகளையும்‌ சென்றடைந்தன. குடியேற்ற நாடுகளில்‌ 
செல்வந்தர்களின்‌ பிள்ளைகள்‌ கல்வியின்‌ பொருட்டு ஐரோப்பாவிற்கு சென்றனர்‌.
ஐரோப்பியர்‌ தமது குடியேற்ற நாடுகளில்‌ தாம்‌ பின்பற்றிய சமயங்களைப்‌ பரப்பினர்‌. அவ்வாறே
ஆலயங்கள்‌, கட்டடங்கள்‌ என்பன அமைத்ததன்‌ மூலம்‌ ஐரோப்பாவில்‌ அக்காலத்தில்‌ சிறப்பிடம்‌
பெற்ற கட்டடமுறை, கலைகள்‌ என்பன ஏனைய நாடுகளையும்‌ சென்றடைந்தன. ஐரோப்பாவுக்கும்‌
உலகில்‌ ஏனைய நாடுகளுக்கும்‌ இடையிலான தொடர்பு காரணமாக ஐரோப்பிய விஞ்ஞானத்‌
தொழினுட்ப அறிவு உலகம்‌ முழுவதும்‌ பரவியது. இதனால்‌ மறுமலர்ச்சி உலகமயமாகியது.

போர்த்துக்கேயர்‌, ஒல்லாந்தர்‌, ஆங்கிலேயர்‌ ஆகியோர்‌ இலங்கைக்கு வந்தமையால்‌ ஐரோப்‌பாவில்‌ 
ஏற்பட்ட மறுமலர்ச்சி இலங்கையிலும்‌ தாக்கத்தை ஏற்படுத்தியது. ஐரோப்பிய இனத்தவர்‌
இலங்கையின்‌ கரையோரப்‌ பிரதேசங்களில்‌ ஆதிக்கம்‌ செலுத்திய காலத்தில்‌ கண்டி இராச்‌சியம்‌ 
சுயாதீன அரசாகச்‌ செயற்பட்டமையால்‌ இந்நாட்டின்‌ சமூகத்தில்‌ பாரிய மாற்றத்தை ஏற்படுத்த 
அவர்களால்‌ முடியவில்லை. எனினும்‌ 1815ஆம்‌ ஆண்டு கண்டி இராச்சியம்‌ ஆங்கிலேயரின்‌ கீழ்‌ வந்தது. 
1948 ஆம்‌ ஆண்டு வரை அது அவர்களின்‌ நிர்வாகத்தின்‌ கீழ்‌ இருந்ததால்‌ அக்காலத்தில்‌ இந்நாட்டின்‌ 
அரசியலில்‌ மட்டுமன்றி, பொருளாதார, சமூக, பண்பாட்டிலும்‌ பல மாற்றங்கள்‌ ஏற்பட்டன.

19ஆம்‌ நூற்றாண்டாகும்போது மறுமலர்ச்சியானது மதச்‌ சீர்திருத்தம்‌, அச்சுக்கலையின்‌ முன்னேற்றம்‌,
முதலாளித்துவ எழுச்சி, கைத்தொழில்‌ புரட்சி என்பன காரணமாக ஐரோப்பாவில்‌ பாரிய
மாற்றங்களை ஏற்படுத்‌தியிருந்தது. இதன்படி பிரித்தானியரது ஆட்சிக்‌ காலத்தில்‌
இந்நாட்டில்‌ ஏற்பட்ட மாற்றங்கள்‌ புதிய சிந்தனையின்‌ தாக்கத்தால்‌ நிகழ்ந்தவை எனக்‌
கொள்ளலாம்‌. கண்டி இராச்சியம்‌ பிரித்தானியரின்‌ ஆட்சியின்‌ கீழ்‌ வரும்வரை மரபு ரீதியான
முடியாட்சி முறை இங்கு நிலவிய போதிலும்‌ இலங்கை குடியேற்ற நாடாகியதும்‌ அந்த முறை
முடிவுக்கு வந்தது. ஆங்கிலேயரால்‌ அறிமுகம்‌ செய்து வைக்கப்பட்ட அரசியல்‌ சீர்திருத்தங்கள்‌
காரணமாகப்‌ பிற்காலத்தில்‌ பாராளுமன்ற ஆட்சி மூறை இந்நாட்டில்‌ ஏற்பட்டது. அதுவரை
நிலவிய பிரதேச ஆட்சிமுறையும்‌ பிரித்தானியரது ஆட்சி காலத்தில்‌ மாற்றமடைந்தது. கண்டி
இராச்சியக்‌ காலத்தில்‌ இருந்த அதிகாரம்‌, திஸாவை, மொஹொட்டால, கோறளை போன்ற
மரபு ரீதியான அலுவலர்கள்‌ வகுப்புகளுக்குப்‌ பதிலாக புதிய ஆட்சி முறைக்குப்‌ பொருத்தமான
புதிய அலுவலர்கள்‌ நியமனம்‌ பெற்றதோடு நிருவாகப்பிரிவும்‌ தோன்றியது. அவ்வாறே நாட்டில்‌ நிலவிய
பழைய சட்டதிட்டங்கள்‌ மறைந்தன. ஒல்லாந்தரது காலத்தில்‌ உரோம டச்சுச்‌சட்டம்‌ இந்நாட்டிற்கு அறிமுகம்‌ 
செய்யப்பட்டது. பிரித்தானியாது ஆட்சிக்‌ காலத்தில்‌ அக்கால ஐரோப்பிய சட்ட அடிப்படைகளுக்கு ஏற்ப 
சட்டத்‌தொகுதியும்‌ நீதியை நிலைநாட்டும்‌ நீதிமன்றத்‌ தொகுதியும்‌ இங்கு நிறுவப்பட்டன.

மத்திய காலத்தில்‌ ஐரோப்பாவில்‌ வர்த்தக நடவடிக்கைகளின்போது முன்னிலையில்‌ காணப்‌பட்ட வெனிஸ்‌, 
ஜெனோவா, கொன்ஸ்தாந்தி நோபிள்‌ போன்ற மத்திய தரைக்கடலை அண்மித்த நகரங்களுக்குப்‌ பதிலாக 
மறுமலர்ச்சிக்‌ காலத்தின்‌ பின்னர்‌ போர்த்துக்கல்‌, ஸ்பானியா, பிரான்ஸ்‌, ஒல்லாந்து, இங்கிலாந்து போன்ற அத்திலாந்திக்குச்‌
சமுத்திரத்தை அண்மித்த நாடுகள்‌ முக்கியத்துவம்‌ பெற்றன.

ஐரோப்பியர்‌ இலங்கைக்கு வந்ததோடு இலங்கைக்கும்‌ ஐரோப்பாவுக்கும்‌ இடையில்‌ நேரடி வர்த்தகத்‌ தொடர்பு 
ஆரம்பமாகியது. வர்த்தக நோக்கத்துடன்‌ ஒல்லாந்தர்‌ இந்நாட்டில்‌ கறுவாவைப்‌ பயிரிட்டதுடன்‌ பிரித்தானியர்‌ 
கோப்பி, கொக்கோ, சிங்கோனா, தேயிலை, இறப்பர்‌ போன்ற வர்த்தகப்‌ பயிர்களைப்‌ பயிரிட்டனர்‌. ஐரோப்பியரின்‌ 
கீழ்‌ இலங்கையர்‌ வர்த்தகப்‌ பொருளாதாரத்திற்குப்‌ பழக்கப்‌பட்டதால்‌ அதுவரை இருந்த கிராம தன்னிறைவுப்‌
பொருளாதார முறை வீழ்ச்சியுற்றது. ஆங்கிலேயரால்‌ நடைமுறைப்படுத்தப்பட்ட பொருளாதார சீர்திருத்தத்தினால்‌ 
இலங்கையில்‌ ஏற்றுமதி, இறக்குமதிப்‌ பொருளாதாரம்‌ தோன்றியது. இதனால்‌ உணவுப்‌ பொருள்களைக்‌
கூட இலங்கை இறக்குமதி செய்தது. இது தவிர பணப்புழக்கம்‌ அதிகரித்தல்‌, புகையிரதப்‌ பாதைகள்‌, பெருந்தெருக்கள்‌ 
என்பன அமைக்கப்‌பட்டமை கொழும்பு, காலி, திருகோணமலை போன்ற வர்த்தக நகர்கள்‌ தோன்றியமை, மத்திய
வகுப்பினர்‌ தோன்றியமை என்பன பொருளாதாரத்‌துறையில்‌ இந்நாட்டில்‌ ஏற்பட்ட மாற்றங்களுக்கு எடுத்துக்காட்டுகளாகும்‌.

அச்சியந்திரம்‌ இலங்கையில்‌ அறிமுகம்‌ செய்யப்‌பட்டமையானது மறுமலர்ச்சியின்‌ தாக்கத்தினை
இந்நாடு பெற்றதன்‌ மற்றுமொரு சந்தர்ப்பமாகும்‌. அச்சியந்திரம்‌ ஒல்லாந்தரால்‌ இங்கு அறிமுகம்‌
செய்து வைக்கப்பட்ட போதிலும்‌ அது ஆங்கிலேயர்‌ காலத்திலேயே பிரபல்யம்‌
அடைந்தது. அச்சுத்‌ துறையின்‌ முன்னேற்றத்துடன்‌ நூல்கள்‌, சஞ்சிகைகள்‌, பத்திரிகைகள்‌ என்பன
அச்சடப்பட்டதால்‌ சமூகம்‌ அறிவுத்துறையில்‌ உயர்‌ நிலை அடைந்தது. இதன்‌ மூலம்‌ ஐரோப்பிய
சிந்தனையும்‌ இலக்கியமும்‌ இந்நாட்டிற்குக்‌ கிடைத்தது. பிரித்தானியரது ஆட்சிக்‌ காலத்தில்‌
இலங்கையர்‌ சிலர்‌ ஐரோப்பிய நாடுகளுக்குச்‌ சென்று கல்வி கற்று இங்கு வந்தமை மேற்கத்தைய
சிந்தனைகள்‌ இந்நாட்டில்‌ நுழைய வழியாக அமைந்தது.

ஐரோப்பாவில்‌ கிறிஸ்தவ சமயம்‌ பிளவுற்ற காலப்பகுதியிலே ஐரோப்பியர்‌ இலங்கைக்கு
வந்தனர்‌. 1517ஆம்‌ ஆண்டு ஐரோப்பாவில்‌ ஏற்பட்ட சமயப்‌ புரட்சியே இந்தப்‌ பிளவுக்குக்‌
காரணமாகியது. போர்த்துக்கேயர்‌ இலங்கையின்‌ கரையோரப்‌ பகுதியில்‌ கத்தோலிக்க சமயத்தைப்‌
பரப்பியதுடன்‌ ஒல்லாந்தர்‌ தாம்‌ பின்பற்றிய புரட்டஸ்தாந்து சமயத்தை இங்கு பரப்பினர்‌.
இதனால்‌ ஐரோப்பாவில்‌ நிலவிய சமயப்‌ பிரிவுகள்‌ இங்கும்‌ தோன்றின. ஒல்லாந்தரது
காலத்தைப்‌ போன்றே ஆங்கிலேயர்‌ காலத்திலும்‌ இங்கு நடைமுறைப்படுத்தப்பட்ட கல்வி
செயற்பாட்டினால்‌ மேற்கு நாடுகளின்‌ கல்வி மூறை இங்கு பரவியது. அவ்வாறே ஐரோப்பியர்‌
இலங்கையில்‌ நிறுவிய தேவாலயங்கள்‌ மற்றும்‌ கட்டடங்களின்‌ மூலம்‌ ஐரோப்பிய கட்டடக்‌ கலை
இந்நாட்டில்‌ புகுந்தது.

ஐரோப்பாவில்‌ கி.பி. 14 ஆம்‌ நூற்றாண்டிற்கும்‌, 16 ஆம்‌ நூற்றாண்டிற்கும்‌ இடைப்பட்ட
காலப்‌ பகுதியில்‌ கலை, விஞ்ஞானத்‌துறைகளில்‌ ஏற்பட்ட பாரிய மாற்றங்கள்‌ மறுமலர்ச்சி எனப்படும்‌.

ஐரோப்பாவில்‌ மறுமலர்ச்சி ஏற்படுவதற்குப்‌ பல காரணங்கள்‌ இருந்தன. மறுமலர்ச்சி முதன்முதலில்‌ 
இத்தாலியில்‌ புளோரன்ஸ்‌ நகரில்‌ ஆரம்‌பமானது. மறுமலர்ச்சிக்‌ காலத்தில்‌ கலை,விஞ்ஞானத்‌துறைகளில்‌ 
ஏற்பட்ட மாற்றங்களின்‌ காரணமாக மனிதனது சிந்தனையிலும்‌ மாற்றங்கள்‌ ஏற்பட்டன.

மறுமலர்ச்சிக்‌ காலத்தில்‌ புதிய வர்த்தகப்‌ பாதைகள்‌ கண்டுபிடிக்கப்பட்டதால்‌
ஐரோப்பாவுக்கும்‌ உலகின்‌ ஏனைய பகுதிகளுக்கும்‌ இடையே புதிய தொடர்புகள்‌
கட்டியெழுப்பப்பட்டன.
